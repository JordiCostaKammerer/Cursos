Tasca per a DAW05.
Oberta el dilluns, 26 febrer 2024, 00:00
Venciment: diumenge, 31 març 2024, 23:55
Tarea para DAW05.
Detalles de la tarea de esta unidad.
Enunciado.
A. Configuració d'un servidor DNS
Es demana la configuració d’un DNS (Bind9) a un servidor Debian 12 que compleixi les següents característiques:

1. Ha de disposar d’un domini anomenat el-teu-nom-i-llinatge.local. Feu les captures necessàries que demostri la correcta configuració (al terminal, empra nslookup nom-de-domini (zona directa) i nslookup IP (zona inversa)).
2. Si s'escriu el domini el-teu-nom-i-llinatge.local i el subdomini www.el-teu-nom-i-llinatge.local a un navegador client configurat amb el servidor DNS que estam creant, és necessari que es vegi una pàgina de benvinguda: “Benvingut/da al domini el-teu-nom-i-llinatge.local”.
3. Serà necessari crear un subdomini botiga.el-teu-nom-i-llinatge.local que dugui al client amb el DNS configurat a una pàgina on es mostri una llista de productes, emprant un script PHP que mostri la taula Productes amb el nom de les categories de la base de dades la_meva_botiga (Pràctica 3). No obstant això, haureu de crear un VirtualHost d’Apache que reculli les peticions del subdomini.
4. Que el servidor DNS disposi d’un subdomini mail.el-teu-nom-i-llinatge.local. Crea un servidor de correu (Dovecot-Postfix) amb dos usuaris que es puguin enviar un correu entre ells. Empra Thunderbird com a client de correu a l’amfitrió.
5. Que disposi d’un subdomini ldap.el-teu-nom-i-llinatge.local que apunti a la configuració de LDAP emprant PhpLdapAdmin (hauràs d’haver realitzat l’apartat B perquè funcioni correctament).

B. Configuració d'un servidor LDAP
Partint del següent diagrama d’una empresa fictícia, es demana la configuració d’un sistema d’autenticació centralitzat. És necessari generar l’estructura per poder englobar tots els empleats de l’empresa i disposar d’un directori per a futures integracions. Crea la següent estructura organitzativa a partir de PhPLdapAdmin i una màquina virtual per a cada país (clients).

- el-teu-nom-i-llinatge.local
    - ESPANYA
        - Madrid
        - Barcelona
    - PORTUGAL
        - Lisboa
        - Oporto
    - EUA
        - Nova
        - Boston  
        -  San Francisco
 
Es demana la configuració d’un LDAP al mateix servidor Debian 12, que compleixi les següents característiques:

1. El domini principal del directori és el-teu-nom-i-llinatge.local. Crea, com a mínim, una màquina virtual client que permeti l'accés dels usuaris LDAP creats a l'apartat 3.
2. Les seus de Madrid, Lisboa i Nova York disposen de tres departaments: vendes, màrqueting i gestió. Barcelona, Oporto i Boston disposen dels departaments de vendes i màrqueting. San Francisco només disposa del departament de gestió. Crea un arxiu .ldif amb l'estructura de l'empresa i importa'l PhPLdapAdmin amb el nom estructura-el-teu-nom-i-llinatge.ldif.
3. Per a cada seu i departament, amb  PhPLdapAdmin crea un usuari amb la ruta a la carpeta que correspongui el-teu-nom-i-llinatge.local/seu/departament. Inventa els noms que vulguis: p.e. MAD-vendes-usuari, BCN-vendes-usuari,...
4. Configura el servei ProFTPd perquè s’hi pugui accedir amb usuaris virtuals creats amb LDAP i comprova que accedeixen al directori corresponent.
5. Crea un formulari de registre a la teva pàgina principal de el-teu-nom-i-llinatge.local i puja’l al servidor amb el client FileZilla. Inserta l'usuari al departament de vendes de Madrid mitjançant un script PHP que reculli les dades introduïdes al formulari de registre.

EXTRA: Per tal de millorar el darrer apartat, empra Skeleton per als estils de la pàgina i Recaptcha de Google per a validar el formulari i evitar-ne els bots.

Aquí teniu un link perquè pogueu veure com es creen les Unitats Organitzatives de primer nivell a través de línea de comandes: http://www.freekb.net/Article?id=1495


Criteris de puntuació. Total 10 punts.
La valoració de cada apartat és:

DNS
    1.    1 punt
    2.    1 punt
    3.    1 punt
    4.    1,5 punts
    5.    0,5 punts

LDAP
    1.    1,5 punts
    2.    0,5 punts
    3.    0,5 punt
    4.    1 punt
    5.    1 punt

    EXTRA: 0,5 punts 
Recursos necessaris per a realitzar la pràctica.
Un servidor web Apache2 instal·lat amb suport PHP i MySQL.
Un navegador per comprovar la realització de la pràctica.
Un processador de textos per a elaborar la documentació i els arxius de la pràctica.
Un ordinador.
Accés a Internet.


Consells i recomanacions.
Anau realitzant la tasca de manera seqüenciada i al mateix temps documentant-ne la solució. Pensau a fer instantànies a les màquines virtuals.
Us serà molt útil revisar el contingut de la unitat per fer la pràctica.
És possible que PhPLdapAdmin es quedi “penjat” i no deixi entrar amb l’usuari admin. Possibles solucions:

1. Verificau que la IP del servidor hagi canviat i realitzau els canvis en conseqüència a l’arxiu /etc/phpldapadmin/config.php.
2. Reiniciau la màquina on està instal·lat PhPLdapAdmin. Si no disposau de servei, és millor reiniciar la màquina.



Indicacions d’entrega.
Una vegada realitzada la tasca elaborareu un únic document, amb les captures necessàries per documentar el procés, on figurin els elements següents:

Arxiu db.domini.com o similar amb els registres de zona
Línies de comanda emprades per crear cada element de cada nivell de LDAP
L'estructura organitzativa i els usuaris exportats des de PhpLdapAdmin en un arxiu amb extensió .ldif
Només cal fer un petit vídeo que demostri l'accés del client al servidor LDAP (punt 1 de l'apartat B) mitjançant usuari de l'estructura organitzativa LDAP, és a dir, cal incorporar la màquina client al servidor LDAP i accedir amb un usuari habilitat.
L'enviament es realitzarà a través de la plataforma de la forma establerta, i l'arxiu es nomenarà seguint les pautes següents:

llinatge1_llinatge2_nom_SIGxx_Practica.zip

Assegurau-vos que el nom no contingui les lletres ñ, ç, ni accents, ni caràcters especials estranys. Així, per exemple, l'alumna Begoña Sánchez Mañas per a la sisena unitat de DAW, hauria de nomenar aquesta pràctica com a:

sanchez_manas_begona_DAW05_Practica.zip